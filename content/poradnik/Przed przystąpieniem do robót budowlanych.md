---
title: Przed przystąpieniem do robót budowlanych
date: 2025-04-26
weight: 1
---
Dysponujesz działką, projektem i pozwoleniem na budowę... co dalej? Z tego krótkiego artykułu dowiesz się co powinieneś mieć oraz jakich formalności należy dokonać zanim przystąpisz do robót budowlanych związanych z budową twojego domu. Kiedy i gdzie należy złożyć **Zawiadomienie o zamierzonym terminie rozpoczęcia robót budowlanych** oraz co może grozić gdy nie zawiadomisz właściwych organów.

{{< callout "info" >}}
Zakładam przypadek robót objętych pozwoleniem na budowę w przypadku zgłoszenia jest troszkę {{< /callout >}}
### Na tym etapie inwestycji budowlanej powinieneś już mieć :
- **Projekt Budowlany** - przygotowany przez architekta i opieczętowany w urzędzie, który odebrałeś wraz z pozwoleniem na budowę.
- **Projekt Techniczny** - przygotowany przez architekta.
- **Oświadczenie projektanta i projektanta sprawdzającego o sporządzeniu projektu technicznego** - podpisane przez architektów którzy sporządzili projekt. Najpewniej dostałeś to oświadczenie wraz z projektem, jeżeli go nie masz musisz zwrócić się do projektanta o jego wydanie. Zwykle bez problemów  "od ręki".
- **Pozwolenie na budowę z klauzulą ostateczności** - w praktyce czekamy 14dni i ponownie udajemy się do urzędu gdzie odebraliśmy dokument przybić pieczątkę na Decyzji Pozwolenia na Budowę. Należy również pamiętać że Decyzja Pozwolenie na Budowę ważna jest 3 lata i po tym terminie już nie możemy rozpocząć budowy, musimy jeszcze raz wnioskować o jego wydanie. (Jeżeli roboty budowlane objęte są zgłoszeniem zgodnie z art 29.1 PB *(!nie pozwoleniem na budowę tylko zgłoszeniem) musimy (zgodne z art 30. pkt. 5 PB) poczekać minimum 21dni od dnia jego doręczenia do urzędu nim zgłoszenie stanie się skuteczne.)

{{< img src="../img/klauzula_ost.png" alt="Klauzula" width="50%" >}}

{{< callout "info" >}}
Decyzja uzyskuje cechę ostateczności w sytuacji, gdy strona w ustawowym terminie nie wniosła odwołania od niej albo gdy wszystkie strony zrzekły się prawa do odwołania (art. 127a KPA).
{{< /callout >}}

- **Dziennik budowy** - opieczętowany w urzędzie (tam gdzie pozwolenie na budowę). Zwykle urzędnik zrobi to "od ręki" jednak zdarza się sytuacja że trzeba zostawić i odebrać w wyznaczonym terminie. Dziennik budowy musimy kupić we własnym zakresie w sklepie papierniczym lub na allegro. Zwykle wystarczy najcieńszy bo w przypadku prostego domu jednorodzinnego raczej nikt się nie będzie w nim rozpisywał. Warto wybrać samokopiujący gdyż nie wymaga stosowania kalki. Do końca 2029 roku możliwe jest wydawanie dzienników w formie papierowej i to jest domyślne rozwiązanie, od 2030 zgodnie z art. 47v PB będzie możliwe wydawanie dziennika tylko w formie elektronicznej. 
### Pozostaje wybór Kierownika Budowy, potrzebujemy od niego :
- **Kopię zaświadczenia o wpisie kierownika budowy na listę członków właściwej izby samorządu zawodowego**
- **Kopię decyzji o nadaniu kierownikowi budowy uprawnień budowlanych w odpowiedniej specjalności**

Kierownik Budowy będzie miał doświadczenie również w tym zakresie i pomoże z dokumentami jeżeli będziesz miał jakieś problemy lub poczujesz się zagubiony w gąszczu formalności.

{{< callout "info" >}}
 Ustanowienie Inspektora Nadzoru Inwestorskiego zwykle nie jest konieczne, jeżeli jest to informacja o tym znajduje się na pozwoleniu na budowę.
{{< /callout >}}
### Teraz przyszła kolej na wypełnienie  "Zawiadomienia o zamierzonym terminie rozpoczęcia robót budowlanych" i złożenie go we właściwym dla adresu inwestycji Powiatowym Inspektoracie Nadzoru Budowlanego.

#### Wniosek można pobrać ze strony PINB i wypełnić w domu :
- [PINB powiat miasto Nowy Sącz](https://bip.malopolska.pl/pinbmiastonowysacz,m,290420,rozpoczecie-budowy.html)
- [PINB powiat Nowosądecki](https://bip.malopolska.pl/pinbpowiatnowosadecki,m,259731,druki-do-pobrania.html)
#### Do wniosku musisz załączyć :
- Kopia zaświadczenia o wpisie kierownika budowy na listę członków właściwej izby samorządu zawodowego.
- Kopia decyzji o nadaniu kierownikowi budowy uprawnień budowlanych w odpowiedniej specjalności.   
- Oświadczenie lub kopia oświadczenia projektanta oraz projektanta sprawdzającego o sporządzeniu projektu technicznego, dotyczącego zamierzenia budowlanego zgodnie z obowiązującymi przepisami, zasadami wiedzy technicznej, projektem zagospodarowania działki lub terenu oraz projektem architektoniczno-budowlanym oraz rozstrzygnięciami dotyczącymi zamierzenia budowlanego.
- Pełnomocnictwo do reprezentowania inwestora (opłacone zgodnie z ustawą z dnia 16 listopada 2006 r. o opłacie skarbowej) – jeżeli inwestor działa przez pełnomocnika.

{{< callout "important" >}}
**Zrób kopię** lub wypełnij wniosek-zawiadomienie w dwóch egzemplarzach, aby urzędnik mógł potwierdzić wpłynięcie wniosku pieczątką z datą i **zachowaj jako dowód że dokonałeś formalności.**
{{< /callout >}} 

Następnie udaj się do właściwego urzędu :
-  [Powiatowy Inspektorat Nadzoru Budowlanego dla miasta Nowy Sącz](https://bip.malopolska.pl/pinbmiastonowysacz/)
  
	adres: ul. Szwedzka 5, 33-300 Nowy Sącz, 
	telefon: 18 442 20 33   
	godziny przyjęć:  poniedziałek: 07:30-15:30  wtorek-piątek: 07:15-15:15

- [Powiatowy Inspektorat Nadzoru Budowlanego w Nowym Sączu dla Powiatu Nowosądeckiego](https://bip.malopolska.pl/pinbpowiatnowosadecki,m,259725,kontakt.html)
  
	ul. Magazynowa 7, 33-300 Nowy Sącz
	telefon: 18 547 51 60
	dziennik podawczy: poniedziałek: 8:00-16:00 wtorek-piątek 7:30-15:30

{{< callout "important" >}}
 "Zawiadomienie o zamierzonym terminie rozpoczęcia robót budowlanych" należy złożyć **przed ich rozpoczęciem** - w praktyce **wystarczy jeden dzień wcześniej**. Należy jednak pamiętać, że zgodnie z art. 41 PB Rozpoczęcie budowy następuje z chwilą podjęcia prac przygotowawczych na terenie budowy. Wytyczenie geodezyjne, wykonanie niwelacji terenu (praca koparki), zagospodarowanie terenu budowy wraz z infrastrukturą tymczasowych obiektów czy wykonanie przyłączy do sieci infrastruktury technicznej na potrzeby budowy jest równoznaczne z jej rozpoczęciem.
{{< /callout >}}

{{< callout "warning" >}}
Zgodnie z art. 93 PB - Kto przystępuje do budowy lub prowadzi roboty budowlane bez zawiadomienia organu nadzoru budowlanego (PINB) **podlega karze grzywny.**
{{< /callout >}}